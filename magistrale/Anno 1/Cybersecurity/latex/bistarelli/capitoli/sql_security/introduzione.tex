\section{Introduzione}

Negli ultimi anni il modello di Database Relazionale è diventato molto popolare ed ampiamente utilizzato da
privati e aziende.
Per molte organizzazioni, è importante essere in grado di
fornire a clienti, partner e dipendenti l'accesso alle informazioni da loro memorizzate. Ma tali
informazioni possono essere prese di mira da minacce interne ed esterne, possono essere utilizzate
impropriamente o modifiche da entità non autorizzate. Di conseguenza, la sicurezza
specificamente adattata ai database è una componente sempre più importante di una strategia generale per la protezione dei dati.

Di seguito andremo ad elencare le principali ragioni per cui la sicurezza dei database non ha tenuto il passo con
l'aumento della dipendenza dai database:

\begin{enumerate}
    \item C'è un drammatico squilibrio tra la complessità dei moderni
          database (DBMS) e le tecniche di sicurezza usate per proteggere questi
          sistemi critici. Un DBMS è un software molto complesso e di grandi
          dimensioni, che fornisce molte opzioni, che devono essere tutte ben
          comprese e poi protette per evitare violazioni dei dati.
    \item I database hanno un sofisticato protocollo di interazione chiamato
          \textit{Structured Query Language} (\textbf{SQL}),
          che è molto complesso e potente, quindi deve essere appreso pienamente
          prima di poter essere utilizzato.
    \item La mancanza di personale specializzato. L'azienda media non ha
          personale addetto alla gestione della sicurezza di database.
          Generalmente hanno uno staff per la sola amministrazione del DB che
          non è sufficientemente formato per gestirne anche la sicurezza.
    \item La maggior parte degli ambienti aziendali consiste in una miscela
          eterogenea di piattaforme di database, piattaforme aziendali e OS,
          quindi non avere un solo db o un solo tipo di sistema operativo
          rappresenta una problematica che crea un'ulteriore complessità per il
          personale.
    \item La crescente dipendenza dalla tecnologia cloud per ospitare parte o
          tutto il database aziendale risulta essere un'ulteriore sfida in quanto
          aggiunge ulteriori oneri per il
          personale di sicurezza.
\end{enumerate}

Possiamo definire quindi un \textbf{Database} come una raccolta strutturata di
dati immagazzinati e messi in relazione tra di loro per essere utilizzati da una
o più applicazioni; organizzati in tabelle che possono essere manipolate tramite
un apposito linguaggio chiamato Data Definition Language (\textbf{DDL}); recuperati
tramite un apposito linguaggio di query standardizzato (\textbf{SQL}) e gestiti
da un apposito software chiamato \textbf{Database Management System}.\\

Il principale vantaggio dei Database, oltre alla possibilità di organizzare e
recuperare informazioni in pochissimo tempo, è quella di poter limitare l'accesso
e la visibilità solo a singole parti di un determinato file. Nei classici sistemi
operativi questo non risulta possibile dato che si può solo specificare se un
utente può o no accedere ad un file ma non limitarne la visibilità solo ad una
sua parte.